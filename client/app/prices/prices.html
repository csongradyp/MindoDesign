<div class="prices">
  <div class="description">
    <p>Az esküvői grafikai elemek sokasága miatt konkrét árat nem tudunk itt most feltüntetni, minden esetben egyedi árajánlatot készítünk. Megközelítő példákkal azonban
      szolgálhatunk számotokra a már elkészült termékeink alapján.<br>
      Tervezési díjaink meghívóknál 7000Ft-tól indulnak (pl strasszos egyszerűség), de egy több oldalas, több lapos meghívónál elérhetik a 17000Ft-ot (pl utazás szerelmesei).
      A meghatározott díj az első egyeztetést követően 3 módosítás díját tartalmazza, az után ennek költsége alkalmanként 700Ft. Először a meghívókat készítjük el, melyhez hasonló
      stílusban kérés esetén készülhet: ültetőkártya, menükártya, itakártya, ültetést mutató tábla, asztalokat jelző kártya és bármilyen további fantáziaelem (~2000Ft/tételenként).
      Ezen tételekhez szintén külön árajánlat készül, melyek az előzőekhez hasonlóan 3 módosításig érvényesek, azt követően alkalmanként 700Ft a változtatás.
      Minden esetben az egyeztetésekre több verzió készül, így ti határozzátok meg merre haladjunk tovább.<br>
      Első sorban grafikai tervezéssel foglalkozunk, de kérés esetén a termékeket készen is szállítjuk. Ennek azonban egyedileg meghatározott többlet költsége van, mely az anyagi
      és nyomtatási díjon felül az elkészítést is magába foglalja.
    </p>

    <h3>Papír-nyomtatás</h3>

    <p>Abban az esetben, ha tervezési díjainkat soknak találjátok, számoljatok utána, hogy egy kész meghívó csomag mennyibe kerülne. Nálunk a tervezési díjon felül a papír
      költséggel és a nyomtatási költséggel kell számolnod, amelyek nagy árrésben mozognak, akár 40Ft/A4 laponként is kijöhettek, ahol egy lapra elférhet két meghívó is.<br>
      Kérés
      esetén papír és nyomtatási árakról további információkkal szolgálhatunk.</p>

    <h3>Rendelés-tervezés</h3>

    <p>Megrendelés esetén az egyeztetésekre több verziót készítünk elképzeléseitek alapján. A megbeszélések interneten keresztül, képernyő megosztással és emailen történnek, így
      ezen időpontok elég szabadon választhatóak. A véglegesedett grafikai terveket átutalást követően adjuk át. Bővebb információk kapcsolatfelvételt követően.</p>

  </div>
</div>
